---
Title: 01_colors.md
Description: Color analysis
---

Analys av tre webbplatsers färgval.
==================

I denna uppgift analyseras tre olika webbplatser utifrån deras designval med fokus på färg och typografi.

Urval
-----------------------

Det tog en stund att hitta tre webbplatser som passade för uppgiften - dels valde jag att försöka hitta personsidor för att kunna använda samma sidor i kommande analyser, och dels ville jag helst använda sidor som tillhörde personer jag på ett eller annat vis ser upp till. Tyvärr hade många av personerna som för mig sorterar under den kategorin antingen ingen personlig hemsida alls eller en med få eller inga färger alls...
Till sist fastnade jag för två som tillhör personer jag gillar och en som jag slängde in då han ändå är lite av en levande legend;

* [colleendarnell.com](https://www.colleendarnell.com/about) Sidan tillhör egyptologen Colleen Darnell, författare, forskare och föreläsare.
* [stephenfry.com](https://www.stephenfry.com/) Här kan man läsa vad skådespelaren och författaren Stephen Fry funderar på i en rad olika ämnen.
* [schwarzenegger.com](https://schwarzenegger.com/) Vad man än tycker om människan är han ju en ikon. (I alla fall om man som jag är född på 80-talet...)

Metod
-----------------------

Jag började med att plocka ut de mest förekommande färgerna med hjälp av en color picker jag installerat som en extension till webbläsaren - 'Smart 
Color Picker'. Via 'Inspect'-verktyget i webbläsaren (jag använde Edge) försökte jag utläsa vilka typsnitt som användes. Då det ibland var svårt 
att hitta rätt testade jag även ett Adobe-verktyg för font-igenkänning. Det fungerade dock inte speciellt bra. En extension jag installerade 
verkade klara jobbet bättre, 'Rapid What Font Finder' heter den jag använt. För att kunna avgöra om färgpaletten följer något specifikt färgschema 
har jag även här begagnat mig av Adobe, deras color wheel fungerar bra för ändamålet då man kan välja en grundfärg och sedan testa olika scheman 
för att se om något verkar överensstämma med paletten.

Resultat
-----------------------

Den första hemsidan jag gav mig på var Colleen Darnells. Tre färger dominerar webbplatsen:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000">
<td style="height: 50px; width: 50px; background-color: #ffffff">
<td style="height: 50px; width: 50px; background-color: #cda77f">
</tr>
</table>
De flesta av sidorna på webbplatsen består av vit text på helsvart bakgrund med länkar markerade i en gul-brun-aktig färg som mot den mörka 
bakgrunden ser ut som en matt guldfärg.

På ett par sidor använder hon dock istället vit bakgrund och olika bruna toner för text och sidhuvud och -fot samt detaljer.
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ffffff">
<td style="height: 50px; width: 50px; background-color: #000813">
<td style="height: 50px; width: 50px; background-color: #883d15">
<td style="height: 50px; width: 50px; background-color: #a06444">
<td style="height: 50px; width: 50px; background-color: #cda77f">
<td style="height: 50px; width: 50px; background-color: #d6b68e">
</tr>
</table>
Om man kan säga att det följer något färgschema är det nog närmast ett monokromt schema.

Såvitt jag kunde se används framför allt typsnittet Adobe Garamond Pro till brödtext och mindre rubriker, i kombination med Linotype Didot som 
verkar användas på ställen med större text.
Webbplatsen som helhet passar bra ihop med innehållet och även med personen den är tänkt att framhäva.



Härnäst Stephen Fry:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #27577d">
<td style="height: 50px; width: 50px; background-color: #3d6889">
<td style="height: 50px; width: 50px; background-color: #3c9fe3">
<td style="height: 50px; width: 50px; background-color: #b29d45">
<td style="height: 50px; width: 50px; background-color: #efcd41">
<td style="height: 50px; width: 50px; background-color: #fadfa6">
<td style="height: 50px; width: 50px; background-color: #f7ed94">
<td style="height: 50px; width: 50px; background-color: #fffffb">
</tr>
</table>

Färgvalet ser ut att bygga på omslagsdesignen till Fry's senaste bok, några olika blå toner i bakgrundsfunktioner och som kontrast några gula nyanser 
i förgrunden. Närmast ett delat komplement-färg-schema kanske.
Typsnitt är genomgående 'Brandon Grotesque', en sans-serif-font som blandar vassa hörn med runda former.

Till sist the one and only Arnold:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #fefefe">
<td style="height: 50px; width: 50px; background-color: #4c545c">
<td style="height: 50px; width: 50px; background-color: #333333">
<td style="height: 50px; width: 50px; background-color: #002448">
<td style="height: 50px; width: 50px; background-color: #951212">
<td style="height: 50px; width: 50px; background-color: #c9321a">
</tr>
</table>

Röd, blå och vit är grundfärgerna, textfärg en mörk grå (#333333). Typsnitt Arial. Färgerna går knappast att sortera under något traditionellt färgschema 
i vanlig mening. Om inte patriotism är ett färgschema förstås.




Analys
-----------------------
Colleen Darnell's design lyckas bra med sin uppgift - att inrama och lyfta fram innehållet. Färg och typsnitt verkar ha valts både med 
utgångspunkt i Darnells intresse för 1920-talet och hennes yrkesroll som egyptolog; det svarta med gulddetaljer i den vita texten för tankarna 
till Art Deco, typsnittet är inte det minsta modernt men hyfsat läsbart, och de bruna tonerna i färgskalan frammanar associationer till det 
ökenlandskap som hon ofta vistas i. Trots den smala färgpaletten är sidorna långt ifrån färglösa - de många fotografierna är både färgrika och 
i många fall spektakulärt vackra och lyfts ut bra mot den svarta bakgrunden. Den största svagheten är nog ändå att typsnitt i kombination med hög 
kontrast mellan svart bakgrund och vit text inte lämpar sig för att läsa långa blogginlägg och artiklar.

Stephen Fry har en hemsida där man både kan köpa hans böcker, hålla reda på hans offentliga framträdanden, lyssna på podcast-avsnitt där han medverkar 
och även ta del av hans personliga åsikter om allt möjligt. Kort sagt marknadsför den honom på alla tänkbara sätt och vis. De enkla, klara färgerna och 
runda formerna i designen tycks vara valda med avsikt att ta udden av det högtravande i böckernas ämnen - han är ändå en populärhistoriker. Typsnittet 
Känns ganska tidlöst, varken modernt eller gammaldags och är tillräckligt lättläst för de ganska korta texter som hemsidan mestadels består av.

Att Arnold schwarzenegger, skådespelare, kroppsbyggare och politiker, vill utstråla amerikansk äppelpaj snarare än österrikisk apfelschlangerl är tydligt. 
Likt många andra amerikanska politiker är hans webbplats i princip USA's flagga med lite text och bild. Färgerna är dock nedtonade till en dovare version 
av the Star Spangled Banner, vilket även tonar ner övertydligheten i själva färgvalet och ger ett mer sansat och seriöst intryck än en del av hans 
partikamraters kampanjer och sidor. Typsnittet känns bekant och läsbart - Arial har följt med i windows-systemen sedan windows 95 och finns överallt på nätet.
Både färg, typsnitt och layout på webbplatsen känns konservativt men funktionellt.

Referenser
-----------------------

Jag har vid ett par tillfällen läst om både färglära och ett par typsnitt på exempelvis wikipedia, men jag tänkte inte just då på att jag skulle 
redovisa källor/referenser, så jag noterade inte vilka. Det får jag göra bättre till nästa gång.

Emma Widengård